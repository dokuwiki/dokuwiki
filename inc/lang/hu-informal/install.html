<p>Ez az oldal segít a <a href="http://dokuwiki.org">DokuWiki</a> kezdeti beállításában és a konfigurálásban. További információ <a href="http://dokuwiki.org/installer">ezen az oldalon</a> található.</p>

<p>A DokuWiki hagyományos fájlokat használ a wikioldalak és a hozzájuk kapcsolódó információk (pl.: képek, keresési indexek, korábbi változatok stb.) tárolásához. Emiatt a sikeres működés érdekében a DokuWikinek írási joggal <strong>kell</strong> rendelkeznie azokban a könyvtárakban, ahová ezek a fájlok kerülnek. Ez a varázsló nem képes beállítani a könyvtárakhoz a szükséges jogosultságokat; azokat közvetlenül parancssorból kell megtenni, illetve tárhelyszolgáltatás igénybevétele esetén FTP-kliens segítségével vagy a tárhelyszolgáltató által rendelkezésre bocsátott beállítóeszköz (pl. cPanel) segítségével.</p>

<p>A varázsló felkészíti ezt a DokuWikit a hozzáférés-vezérlési listák (<abbr title="access control list">ACL</abbr>-ek) használatára. Így az Adminisztrátor felhasználóval hozzáférünk az admin menühöz, mellyel bővítményeket telepíthetünk, felhasználókat és hozzáférési jogokat kezelhetünk, valamint változtathatunk a beállításokon. Ez tulajdonképpen nem szükséges a DokuWiki működéséhez, de megkönnyíti az adminisztrációt.</p>

<p>Haladó-, illetve speciális beállítást igénylő felhasználók további információkat találnak a következő oldalakon a <a href="http://dokuwiki.org/install">telepítéssel</a> és <a href="http://dokuwiki.org/config">beállításokkal</a> kapcsolatban.</p>
